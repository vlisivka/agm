# Agreemeting

Підписання договорів через Інтеренет з гарантією автентичності.

## Проблема

Традиційно, договір укладається письмово та засвідчується підписами сторін. Нажаль, така форма договорів вразлива до підробок: текст договору чи підпис може бути підроблено, документ може бути оскаржений.

З приходом цифрових технологій, ситуація змінилася: паперові документи з мокрим підписом не можливо передати через Інтернет, тому з'явилися цифрові підписи. Цифрові підписи дозволяють уникнути підробки документів (особливо коли підпис є ланцюговий), але сам цифровий сертифікат, при допомозі якого роблять підпис, може бути викрадений і застосований без відома власника, тому термін дії сертифікатів обмежують. До того ж, цифровий підпис не зручний для бізнесу: більшість користувачів не відчувають переваг від цифрового підпису і відсилають документи як звичайну електронну пошту, а для особливо важливих документів, люди зустрічаються вживу і укладають договори на папері, зокрема це дуже поширена практика у банківській сфері.

## Рішення

Законодавство ЄС та США про цифрові підписи вимагає однозначної ідентифікації фізичної чи юридичної особи за цифровим підписом. Це вирішується шляхом відвідування якоїсь установи, яка засвідчує особу та видає цифровий сертифікат для електроного підпису.

Наша пропозиція: підписування документів при допомозі спеціального відеозапису із захистом від підробки, який дозволяє однозначно встановити зв'язок між підписантом та його підписом на конкретному документі, як того вимагає законодавство США та ЄС, а також засвідчувати незмінність документу при допомозі ланцюгового електронного підпису.

## Технічні деталі

### Підписання

Підписання виконується шляхом записування відеоролику на стороні клієнта. Підписант має продиктувати текст, який показується на екрані під час підписання документу. Сам підписант має бути чітко видимий а його слова — розбірливими.

### Захист

Для однозначної ідентифікації між підписом і документом, для кожного документа створюється свій унікальний ідентифікатор (hash), який базується на вмісті документа (важливим є кожен символ) та даті підписання. Цей ідентифікатор перетворюється у набір слів, які однозначно перетворюють назад у хеш по процедурі: н - 0, к - 1, л - 2, т - 3, ч - 4, ..., д - 9. Решта букв ігнорується і просто використовуються для створення милозвучних слів.

Для успішного підписання документу, підписант має вимовити зобов'язуюче речення і чітко вимовити надані слова з хешу, так що система розпізнавання голосу змогла їх розпізнати та порівняти зі словами з хешу документу. Напр. «Я Василь Пупкін зобов'язуюся дотримуватися умов документу номер калина дитина ліс поле» де хешом є к(1)ал(2)ин(0) д(9)ит(3)ин(0) л(2)іс(7) п(5)ол(2) — 1209302752.

Для додаткового захисту підпису, система може:

- аналізувати тембр голосу, порівнюючи його з раніше записаним;
- шукати у голосі нотки тривоги чи хвилювання для відстеження брехні чи примусу;
- аналазіувати геометричні особливості обличчя: співвідношення відстаней між очима, кінчиком носа, підборіддям, які однозначно ідентифікують людину і які дуже важко підробити;
- демонструвати на екрані яскраві спалахи у криптостійкій послідовності та шукати відблиски цих спалахів від обличчя людини, щоб переконатися що це не старий запис чи симуляція.

Для уникнення можливості підробки документу, для кожного документа використовується одноразовий сертифікат, який знищується після завершення процедури підписання (залишаючи тільки публічний ключ для перевірки підпису), а всі документи заносяться у ланцюг, де кожен наступний документ засвідчує справжність всіх попередніх документів.

## Підтвердження підпису

Після підписання документу, сторони отримують на свої електронні скриньки копії документів у форматі PDF, які захищені традициійниими цифровими підписами, фотографії підписантів, та посилання на відеозаписи з підписом(які можуть бути використані у суді країн ЄС та США як доказ). Також, відеоролики можуть бути збережені разом з документом — підписаний документ містить хеші відеороліків, що унеможливлює їхню підробку. У такому випадку, документ є повністю автономним і не залежить від наявності сайту чи зв'язку з інтернетом. Орієнтовний розмір документу з відеороликами — кілька мегабайт, що не становить проблеми для сучасних інформаційних систем.

## Ціна

За нашими оцінками, підписання договорів традиційними способами обходиться від 2 доларів (якщо рахувати час витрачений лише співробітником), до десятків доларів для документів з вищим ступенем захисту, або навіть до тисяч доларів якщо групі людей потрібно відвідати іншу країну. Ми пропонуємо ціну від 20 центів за договір.

## Питання та відповіді

### У якому форматі зберігаються документи?

Документи зберігаються у форматі PDF/A-1a (ISO 19005-1), призначеному для довготривалого зберігання. Для зручності, до документу PDF також долучається документ у стандарті ODF, з вбудованим відео. Такий формат відомий як Гібридний PDF.

### Як забезпечується підтвердження незмінності вмісту документу у суді для електронних і паперових копій?

Текст документу є чітко стандартизований — враховуються тільки літери, цифри, та певні символи пунктуації. Кожному символу присвоєний номер. Кожен рядок та стовпець документу містить контрольну суму.  Для усунення неоднозночностей, документ розграфлений на клітинки, а також використовується шрифт на якому чітко видно відмінності між і,1,l, та О і 0, чітко позначені переходи між латинським і кириличним алфавітами. При потребі довести незмінність (чи зміну) будь якої частини документа, порахувати контрольну суму рядка, ствопця, чи всього документа можна використовуючи листок паперу, калькулятор, та олівець прямо у суді.

### Яким чином відеопідпис може бути використаний у господарському суді, який працює тільки з документами?

Для кожного відео надається текст, розпізнаний з голосу. Нотаріус може завірити що текст і відеозапис збігаються. Знімок з відео може бути використаний у якості фотографії підписника. Таким чином можна буде встановити однозначний зв'язок між підписником та його підписом.

### Як щодо двійників?

Частина двійників може бути ідентифікована штучним інтелектом за індивідуальними особливостями обличчя та голосу, набутими впродовж життя, але в загальному, у випадку з близнюками, основним засобом розрізнення є індивідуальний пароль та ключ, повідомлений серверу при реєстрації та логіні. Загалом, штучний інтелект справляється краще із розрізненням двійників ніж люди.

### Як щодо спроб шахрайства з підписами?

Шахраї можуть спробувати підробити відеопідпис використовуючи фотографії, ляльки, анімації, або підставних осіб. Для уникнення підробок при допомозі анімації, використовується система спалахів на екрані, відблиски яких від обличчя створюють відмітки на відео, аналізуючи які можна підтвердити чи спростувати справжність відео. Також аналізуються звукові шуми та шуми на відео. Для уникнення підробок при допомозі фотографії чи ляльки з наклеєним обличчям, аналізується міміка підписанта. Для уникнення підробок при допомозі підставних осіб, загримованих під жертву, використовується аналіз голосу.

Також, для посиленого захисту, використовується подвійна авторизація при допомозі SMS чи дзвінка на телефон.

